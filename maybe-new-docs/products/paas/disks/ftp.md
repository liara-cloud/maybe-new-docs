# اتصال به دیسک با استفاده از دسترسی FTP

[ویدیوی آموزشی](https://files.liara.ir/liara/ftp/ftp-access.mp4)

## دسترسی FTP چیست؟
دسترسی FTP یا File Transfer Protocol به شما این امکان را می‌دهد تا فایل‌ها را از یک سیستم به سیستم دیگر انتقال دهید. این پروتکل معمولاً برای انتقال فایل‌ها از یک کامپیوتر به سرور (و بالعکس) به کار می‌رود و یکی از قدیمی‌ترین و محبوب‌ترین روش‌های انتقال فایل است.

## دسترسی به دیسک‌ها با FTP
برای مدیریت فایل‌ها و دایرکتوری‌های موجود در دیسک‌های برنامه‌تان، می‌توانید از دسترسی FTP که لیارا در اختیار شما می‌گذارد استفاده کنید.

## ایجاد دسترسی FTP
برای ایجاد دسترسی FTP، کافیست تا وارد بخش **دیسک‌ها** شده و روی دیسک مورد نظرتان کلیک کنید. سپس وارد **منوی دسترسی FTP** شوید و بر روی دکمه‌ی **ایجاد دسترسی FTP** کلیک کنید. در پنجره‌ی باز شده، نام کاربری مدنظرتان را وارد کرده و درنهایت بر روی دکمه‌ی **ایجاد دسترسی** کلیک کنید.

## اتصال به دیسک
برای اتصال به دیسک از طریق دسترسی FTP می‌توانید از نرم‌افزار [WinSCP](https://files.liara.ir/liara/WinSCP.5.17.5.Build.10414.zip) و یا [FileZilla](https://files.liara.ir/liara/FileZilla.3.48.1.x64.zip) استفاده کنید.

### اتصال از طریق WinSCP
پس از اجرای نرم‌افزار، روی **New Session** کلیک کنید و File protocol را **FTP** قرار دهید. سپس اطلاعات دسترسی FTP ایجاد شده در بخش قبل را در فیلدهای مربوطه وارد کرده و درنهایت بر روی دکمه‌ی **login** کلیک کنید.

### اتصال از طریق FileZilla
پس از اجرای نرم‌افزار، اطلاعات دسترسی FTP ایجاد شده در بخش قبل را در فیلدهای مربوطه وارد کرده و درنهایت بر روی دکمه‌ی **Quickconnect** کلیک کنید.

> [!NOTICE]
> توجه کنید اگر دسترسی‌ای را پاک کنید اتصال کاربری که از طریق آن دسترسی متصل شده است قطع نمی‌شود





