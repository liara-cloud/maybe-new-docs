# نادیده‌گرفتن فایل‌ها

لیارا در هر بار عملیات استقرار، فقط فایل‌هایی که تغییر کرده باشند و یا به برنامه اضافه شده باشند را آپلود می‌کند و فایل‌های قدیمی و بدون تغییر، مجدداً از روی سرور خوانده می‌شوند. این کار باعث می‌شود که سرعت استقرارها افزایش یابد و نیاز نباشد که شما گاهاً به خاطر تغییر یک فایل، منتظر آپلودشدن کل فایل‌ها باشید.

قابلیت  نادیده‌گرفتن فایل‌ها و پوشه‌ها این امکان را به شما می‌دهد که فقط فایل‌ها و پوشه‌هایی که روی سرور نیاز دارید، آپلود کنید. این قابلیت کاملاً مشابه عملکرد Git در مواجهه با فایل `gitignore.` است.

به صورت خودکار، اگر پوشه‌ (پوشه‌های)  شما دارای یکی از فایل‌های زیر باشد، لیارا آن را بررسی کرده و فایل‌ها و پوشه‌هایی که در آن لیست کرده باشید را نادیده می‌گیرد:

- `.liaraignore`
- `.dockerignore`
- `.gitignore`

> [!NOTICE]
> توجه داشته باشید که اولویت اول با `liaraignore.` است، اگر چنین فایلی را تعریف کرده باشید، دیگر فایل‌های ignore مانند `dockerignore.` و `gitignore.` خوانده نمی‌شوند.

