# زیردامنه WWW
زیردامنه **WWW** معمولاً برای شناسایی و دسترسی به صفحه اصلی یک وب‌سایت استفاده می‌شود و مخفف عبارت **World Wide Web** است. به عبارت دیگر، **WWW** به عنوان یک نشانه یا پیشوند به دامنه اضافه می‌شود تا نشان دهد که کاربران به صفحه اصلی وبسایت دسترسی دارند.

استفاده از این زیردامنه یا عدم استفاده از آن تنها موضوع ترجیحات فنی است و امروزه بسیاری از وبسایت‌ها از دامنه‌های بدون **WWW** نیز استفاده می‌کنند. 

## ساخت زیر دامنه WWW
برای ساخت این زیر دامنه، کافیست تا در صفحه مدیریت دامنه مربوط به برنامه خود، در بخش **زیر دامنه‌ی www** بر روی گزینه **ساخت زیر دامنه www** کلیک کنید تا به صفحه مدیریت این زیر دامنه هدایت شوید. 

در صفحه جدید باز شده، یک رکورد جدید به شما داده می‌شود که باید آن را به سرویس مدیریت DNS دامنه خود، اضافه کنید. پس از آنکه رنگ رکورد درخواست شده، سبز شد، می‌توانید از زیردامنه خود، استفاده کنید.
![add-www-subdomain](https://files.liara.ir/liara/docs/add-www-subdomain.gif)

در نظر داشته باشید که به صورت پیش‌فرض، این زیر دامنه به دامنه اصلی برنامه‌تان، redirect خواهد شد.

