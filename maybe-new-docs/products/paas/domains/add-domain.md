# اضافه کردن دامنه خریداری شده به برنامه

[ویدیوی آموزشی اتصال دامنه به برنامه با Cloudflare](https://files.liara.ir/liara/domain/domain.mp4)

[ویدیوی آموزشی اتصال دامنه به برنامه با ابرآروان](https://files.liara.ir/liara/domain/arvancloud-dns.mp4)


برای اتصال دامنه به برنامه مورد نظرتان در لیارا باید وارد برنامه شوید و از منوی سمت راست، روی گزینه‌ی **دامنه‌ها** کلیک کنید. سپس روی گزینه‌ی **افزودن دامنه** کلیک کرده و نام دامنه‌تان (مثلاً: mydomain.com) را وارد کنید. درنهایت با کلیک روی گزینه‌ی **ایجاد دامنه**، دامنه شما به برنامه اضافه می‌شود و همچنین به صفحه‌ی مدیریت دامنه هدایت می‌شوید.

![add-domain](https://files.liara.ir/liara/docs/add-domain.gif)

در این مرحله باید رکوردهای DNS درخواست شده را با استفاده از یک سرویس مدیریت DNS مانند [Cloudflare](https://www.cloudflare.com/) بر روی دامنه‌تان تنظیم کنید. 

درنهایت پس از ثبت رکوردهای DNS می‌توانید بر روی گزینه‌ی  **بررسی وضعیت رکوردها** کلیک کنید و با تغییر تیک‌های قرمز رنگ به سبز، یعنی اتصال دامنه‌ی شما به لیارا با موفقیت صورت گرفته است:

![activated-domain](https://files.liara.ir/liara/docs/activated-domain.png)

در حین ثبت دامنه، نکات زیر را حتماً در نظر بگیرید:

- درصورت استفاده از CDN باید گواهی SSL را نیز از سرویس‌دهنده‌ی DNS فعلی‌تان تهیه کنید.
- درصورت استفاده از CDN می‌توانید تیک قرمز رنگ و خطای تنظیم نشدن رکوردها را نادیده بگیرید.
- در سرویس Cloudflare، تنظیمات SSL را همیشه روی Flexible تنظیم کنید.

همچنین، شما می‌توانید برای مدیریت دامنه خود، از [سرویس مدیریت دامنه لیارا](../../dns/about.md) استفاده کنید تا رکوردها به صورت خودکار به آن اضافه شوند.
